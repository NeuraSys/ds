# Data Science - Przegląd Zagadnień

[![DOI](https://zenodo.org/badge/DOI/10.5281/zenodo.13369871.svg)](https://doi.org/10.5281/zenodo.13369871)

Ta książka jest, w zamyśle, pomocą dla osób zainteresowanych tematyką zaawansowanej analizy danych (ang. *data science* lub, w jednej z polskich interpretacji: *danologią*), a także studentów uczestniczących w zajęciach w ramach studiów podyplomowych **Data Science na Wrocławskim Uniwersytecie Ekonomicznym**.

Dostępnych jest bardzo wiele materiałów w języku angielskim dotyczących tej tematyki. Ze względu na ich powszechność - obejmują znacznie szersze spektrum tematów, często tworzą je także renomowane ośrodki naukowe takie jak MIT czy Stanford. Nierzadko jednak, zwłaszcza osoby początkujące, wolą rozpoczynać przygodę i poznawać nowe koncepcje *data science* w rodzimym języku. Mnogość zagadnień z pograniczna algebry liniowej, statystyki i probabilistyki, programowania, wizualizacji i analizy biznesowej bywa na tyle przytłaczająca, że nie zawsze osoby zainteresowane chcą równocześnie mierzyć się z nauką terminologii w języku angielskim, oraz zakresem merytorycznym.

To opracowanie jest odpowiedzią na przedstawione zapotrzebowanie. Forma interaktywnego Jupyter Booka dostępnego w sieci, pozwoli szybko wprowadzać zmiany i modyfikacje, zwłaszcza w odniesieniu do bibliotek i narzędzi, zmieniających się w błyskawicznym tempie.



Udanej lektury :)